Τίτλος του εκπαιδευτικού σεναρίου  ΤΑ ΖΩΑ ΤΟΥ ΤΟΠΟΥ ΜΟΥ
Τάξη που απευθύνεται   Α' Δημοτικού 
Εμπλεκόμενες Γνωστικές περιοχές    Το σενάριο αφορά τις γνωστικές περιοχές της Μελέτης Περιβάλλοντος και της Γλώσσας.
Δημιουργός του εκπαιδευτικού σεναρίου   Βλάχα Γεωργία
Προαπαιτούμενες γνώσεις των μαθητών
Οι μαθητές γνωρίζουν αρκετά κατοικίδια και, ενδεχομένως, ζώα της φάρμας, είτε γιατί οι ίδιοι έχουν κάποιο ζώο στο σπίτι τους, 
είτε οι συγγενείς και οι φίλοι από το χωριό το οποίο ζουν.
Επίσης είναι απαραίτητο οι μαθητές να γνωρίζουν ότι τα περισσότερα ζώα τα συναντάμε σε πάρκα, σε δάση και μέρη με βλάστηση 
και όχι τόσο συχνά μέσα στις πόλεις καθώς και τις έννοιες κατοικίδια και άγρια ζώα.
Εκτιμώμενη διάρκεια       9 διδακτικές ώρες
Συσχετισμός με το Αναλυτικό Πρόγραμμα
Το περιεχόμενο του διδακτικού σεναρίου είναι απόλυτα συμβατό με το ΔΕΠΠΣ και το ΑΠΣ του μαθήματος της Μελέτης Περιβάλλοντος 
στο Δημοτικό Σχολείο καθώς αναφέρεται στη διδασκαλία υπάρχουσας διδακτικής ενότητας του σχολικού βιβλίου


Σκοπός και Στόχοι του εκπαιδευτικού σεναρίου
Οι στόχοι που τίθενται άπτονται άμεσα και υπερκαλύπτουν αυτούς του αναλυτικού προγράμματος όπως αυτοί περιγράφονται στο βιβλίο του δασκάλου.

Σκοπός:
Οι μαθητές να αποκτήσουν θετική στάση απέναντι στο περιβάλλον, να γνωρίζουν τα ζώα που ζουν στον τόπο τους αλλά και γενικότερα εκείνα που ζουν στο λιβάδι, στο δάσος, 
στη θάλασσα και στο πάρκο, τα βασικά μέρη ενός ζώου καθώς επίσης να αντιληφθούν τη χρηστικότητα του Η/Υ και των σχετικών λογισμικών ως μέσο διδασκαλίας μέσα από απλές δραστηριότητες.

Στόχοι:
1.	Ως προς το γνωστικό αντικείμενο
Στο τέλος της ενότητας οι μαθητές θα είναι ικανοί:
α)	Να αναγνωρίσουν τα ζώα που ζουν στον τόπο τους
β)	Να  εντοπίσουν ζώα της περιοχής τους και να τα συσχετίσουν με το περιβάλλον  στο οποίο  ζουν( δάσος, θάλασσα, πάρκο, αγρόκτημα , λιβάδι).
γ)	Να ονομάζουν και να περιγράφουν γνωστά ζώα της περιοχής τους.
δ)	Να αναγνωρίζουν και να ονομάζουν τα βασικά μέρη  ενός ζώου (κεφάλι, πόδια, ουρά).
ε)  Να αναγνωρίζουν τους ήχους που παράγουν τα ζώα (βρυχηθμός, τιτίβισμα,   γάβγισμα)

2.	Ως προς τη χρήση των νέων τεχνολογιών
α)	Να αναπτύξουν θετική στάση απέναντι στον Η/Υ. 
β)	Να εξοικειωθούν με την αξιολόγηση και αξιοποίηση πληροφοριών και εικόνων μέσω του διαδικτύου.
γ)	Να εξοικειωθούν με την ασύγχρονη εξ αποστάσεως διδασκαλία  (πλατφόρμα e-class)
δ)	Να χειρίζονται και να εξερευνούν τα λογισμικά που θα χρησιμοποιηθούν κατά τη διδασκαλία
ε)	Να αντιληφθούν τη χρηστικότητα του Η/Υ και των σχετικών λογισμικών ως μέσο διδασκαλίας μέσα από απλές δραστηριότητες,
ώστε να επιτευχθεί η σύνδεση της παιδαγωγικής διάστασης της διδασκαλίας με την τεχνολογική.

3.	Ως προς τη μαθησιακή διαδικασία
α)	Να αποκτήσουν δεξιότητες συνεργασίας και επικοινωνίας μέσω των δυνατοτήτων της ασύγχρονης επικοινωνίας e-class.
β)	Να αποκτήσουν θετική στάση απέναντι στο περιβάλλον, αφού αυτό συνδέεται άμεσα με την πραγματικότητα και την καθημερινή ζωή.
γ)	Να σέβονται τις διαφορετικές απόψεις και να συνθέτουν μέσα από αυτές καινούριες προτάσεις.
δ)	Να αναπτύξουν πρακτικές που προάγουν και αξιοποιούν την αυτενέργεια, την κριτική και τη δημιουργική σκέψη.

Διδακτικό υλικό και απαιτούμενη υλικοτεχνική υποδομή

Υλικοτεχνική υποδομή
Η εξ αποστάσεως εκπαίδευση απαιτεί για κάθε μαθητή δυνατότητα σύνδεσης με το διαδίκτυο και την κατοχή Η/Υ ή φορητού Η/Υ ή τάμπλετ.
Επίσης κάθε μαθητής πρέπει να έχει εγγραφεί στη ψηφιακή τάξη της  πλατφόρμας  ασύγχρονης τηλεκπαίδευσης e-class του πανελλήνιου σχολικού δικτύου,
στην οποία οι μαθητές μπορούν να συνδεθούν  με υπολογιστή, Android Tablets, iPhone, iPad, καθώς και με Android  κινητά τηλέφωνα.

Διδακτικό υλικό
•	Διαδραστικό σχολικό βιβλίο μαθητή Μελέτη Περιβάλλοντος
http://ebooks.edu.gr/modules/ebook/show.php/DSDIM-A105/220/1607,5071/
•	Λογισμικό γενικής χρήσης για την επεξεργασία κειμένου (Word).
•	Ψηφιακό αποθετήριο Φωτόδεντρο (παρουσιάσεις αναφέρονται παρακάτω). 
•	Λογισμικό δημιουργίας παρουσιάσεων (PowerPoint)
•	Λογισμικό εξάσκησης και πρακτικής (Hot Potatoes)
•	Βίντεο «μεταγνώσης» αξιολογικού χαρακτήρα https://www.renderforest.com/watch-30155047
•	Βίντεο ψυχολογικής προετοιμασίας https://safeYouTube.net/w/WQCB
•	Φύλλα εργασίας






